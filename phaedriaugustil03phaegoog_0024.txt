LIBER 1.

et venditaret falso antidotum nomine,

verbosis adquisivit sibi famam strophis.

bic cum iaceret morbo confectus gravi

rex urbis, eius experiendi gratia

scyphum poposcit: fusa dein simulans aqua

antidoto illius se miscere toxicum,

ebibere iussit ipsum posito praemio.

timore mortis ille tum confessus est,

non artis ulla medicae se pmdentia‚

verum stupore vulgi factum nobilem.

rex advocata contione haec edidit:

‘quantae putatis esse vos dementiae,

qui capita vestra non dubitatis credere,

cui calceandos nemo commisit pedes?’
Hoc pertinere vere ad illos dixerim,

quorum stultitia quaestus impudentiae est.

XV. ASINV S AD SENEM PASTOREM.

ln principatu commutando saepius
nil praeter domini nomen mutant pauperes.
id esse verum parva haec fabella indicat.
Asellum in prato timidus pascebat senex.
is hostium clamore subito territus
suadebat asino fugere, ne possent capi.
atille lentus: ‘quassa num binas mihi
clitellas impositumm victorem putas?'
senex negavit. ‘ergo quid refert mea,
cui serviam, clitellas dum portem measi’

XVI. ovls, CERVVS ΕΤ LVPVS.

Fraudator homines cum vocat sponsum improbos,
non rem expedire, sed mala inferre expetit.
Ovem rogabat cervus modium tritici
lupo sponsore. at illa praemetuens dolum:
‘rapere atque abire semper adsuevit lupus,
tu de conspectu fugere veloci impetu:
ubi vos requiram, cum dies adveneritt’

 

