PHAEDRI FABVLARVM

11. RANAE REGEM *PETIERVNOE

Athenae cum florerent aequis legibus,
procax libertas civitatem miscuit
frenumque solvit pristinum licentia.
hic conspiratis factionum partibus
5 arcem tyrannus occupat Pisistratus.
cum tristem servitutem flerent Attici
(non quia crudelis ille, sedquoniam grave est
omne insuetis onus) et coepissent queri,
Aesopus talem tum fabellam rettulit.
10 Ranae vagantes liberis paludibus
clamore magno regem petiere a Iove,
qui dissolutos mores vi compesceret.
pater deorum risit atquc illis dedit
parvum tigillum, missum quod subito vadis
15 motu sonoque terruit pavidum genus.
hoc mersum limo cum lateret diutius,
forte una tacite profert e stagno caput
et explorato rege cunctas evocat.
illae timore posito certatim adnatant
20 superque lignum turba petulans insilit.
quod cum inquinassent omni contumelia,
alium rogantes regem misere ad Iovem,
inutilis quoniam esset, qui fuerat datus.
tum misit illis hydrum, qui dentc aspero
⁴ 25 corripere coepit singulas. frustra necem
fugitant inertes3 vocem praecludit metus.
furtim igitur dant Mercurio mandata ad Iovem,
adflictis ut succurrat. tunc contra deus:
‘quia noluistis vestrum ferre,' inquit, ‘bonum,
30 malum perferte? — ‘vos quoque, ο cives‚' ait, ·
‘hoc sustinete, maius ne veniat, malum?

111. GRAOVLVS SVPERBVS ΕΤ PAVO.

Ne gloriari libeat alienis bonis
suoque potius habitu vitam degere,
Aesopus nobis hoc exemplum prodidit.

 

