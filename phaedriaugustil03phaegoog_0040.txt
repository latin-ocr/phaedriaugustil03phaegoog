LIBER ΠΙ.

‘quia videor acer, alligant me interdiu,

luce ut quiescam et vigilem, nox cum venerit:

crepusculo solutus, qua visum est, vagor. 20
adfertur ultro panis ; demensa sua

dat ossa dominun frusta iactat familia

et, quod fastidit quisque, pulmentarium.

sic sine labore venter impletur meua'

‘aga si quo abire est animus, est licentia?’ 25
‘non plane est‚' inquit. ‘fruere quae laudas, canis:
regnare nolo, liber ut non sim mihi!

VIII. SOROR ΕΤ FRATER.

Praecepto monitus saepe te considera
Habebat quidam filiam turpissimam
idemque insignem pulchra facie filium.
hi speculum in cathedra matris ut positum fuit
pueriliter ludentes forte inspexerunt.
hic se formosum iactat: illa irascitur
nec gloriantis sustinet fratris iocos,
aecipiens quippe cuncta in contumeliam.
ergo ad patrem decurrit laesura invicem
magnaque invidia criminatur filium,
vir natus quod rem feminarum tetigerit.
amplexus ille utrumque et carpens oscula
dulcemque in ambos caritatem partiens:
‘cotidie' inquit, ‘speculo voa uti volo:
tu formam ne corrumpas nequitiae malis3
tu faciem ut istam moribus vincas bonisl'

IX. SOCRATES DE AMIOIS.

Vulgare amici nomen, sed rara eet fides.
Cum parvas aedes sibi fundasset Socrates
(cuius non fugio mortem, si famam adsequar,
et cedo invidiae, dummodo absolvar cinis),
ex populo sic nescio quis, ut fieri solet:
‘ quaeso, tam angustam talis vir ponis domum?'
‘utinam' inquit, ‘veris hauc amicis impleaml'

 

