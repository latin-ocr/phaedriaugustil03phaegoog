58 rnannarraavnaavn

parum ampla in urbe visa quod fuerat domus.
pompa explicatur, turba concurrit frequens,
10 et coniugalem praefert Hymenaeus facem.
asellus autem, qui solebat pauperi
quaestum referre, stabat portae in limine.
illum puellae casu conducunt sui,
viae labores teneros ne laedant pedes.
15 repente caelum Veneris misericordia
ventis movetur, intonat mundi fragor
noctemque densis horridam nimbis parit:
lux rapitur oculis et simul vis grandinis '
effusa trepidos passim comites dissipat,
20 sibi quemque cogens petere praesidium fuga.
asellus notum proximum tectum subit
et voce magna sese venisse indicat.
procurrunt pueri, pulchram aspiciunt virginem
et admirantum deinde domino nuntiant.
25 inter sodales ille paucos accubans
amorem crebris avocabat poculis.
ubi nuntiatum est, recreatus gaudiis

hortante Baccho et Venere dulces perficit
aequalitatis inter plausus nuptias.
30 quaerunt parentes per praeconem filiam3
· novus maritus coniuge amissa dolet.
quid esset actum, postquam populo innotuit,
omnes favorem comprobarunt caelitum.

XV. AESOPVS ΕΤ DOMINA.

[Quam noceat saepe verum dicere]

Aesopus turpi oum serviret feminae,
quae se expingendo totum intricaret diem,
uestem, uniones, aurum, argentum sumeret,
nec inveniret digito qui se tangeret:

5 ‘licetne paucisi' inquit. ‘dicas' ‘censeo,
quidvis efficies, cultum si deposueris?
‘adeone videor tibi per me meliusculaP'
‘immo‚ ni dederis, sponda cessabit tua.'

‘at non cessabunt latera,' respondit, ‘tua,'
10 et obiurgari iussit servum garrulum.

 

