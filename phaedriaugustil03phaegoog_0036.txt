LIBER Π. ΙΠ.

fecunda novies artium peperit chorum,

quamvis in ipsa paene natus sim schola

curamque habendi penitus corde eraserim

et laude invicta vitam in hanc incubuerim,

fastidiose tamen in coetum recipior.

quid credis illi accidere, qui magnas opes

exaggerare quaerit omni vigilia,

docto labori vile praeponens luorum?

sed iam ‘quodcumque fuerit' (ut dixit Sinon,

ad regem eum Dardaniae perductus foret),

librum exarabo tertium Aesopi stilo,

honori et meritis dedicans illum tuis.

quern si leges, laetabor3 sin autem minus,

habebunt certe, quo se oblectent, posteri.
Nunc, fabularum cur sit inventum genus,

brevi docebo, servitus obnoxia,

quia quae volebat non audebat dicere,

adfectus proprios in fabellas transtulit

calumniamque fictis elusit iocis. Α

ego porro illius semita feci viam

et cogitavi plura quam reliquerat, -

in calamitatem deligens quaedam meaml

quod si aecusator alius Seiano foret,

si testis alius, iudex alius denique,

dignum faterer esse metantis malis,

nec his dolorem delenirem remediis.

suspitione siquis errabit sua

et rapiet ad se, quod erit commune omnium,

stulte nudabit animi conscientiam.

huic excusatum me velim nihilominus:

neque enim notare singulos mens est mihi,

verum ipsam vitam et mores hominurn ostendere.
Rem me professum dicet forsan quis gravem.

si Phryx Aesopus potuit, si Anacharsis Scytha

aeternam famam condere ingenio suo:

ege, litteratae qui sum propior Graeciae,

cur somno inerti deseram patriae decus?

Threissa eum gens numeret auctores suos,

Linoque Apollo sit parens, Musa Orpheo,

qui saxa cantu movit et domuit feras

 

