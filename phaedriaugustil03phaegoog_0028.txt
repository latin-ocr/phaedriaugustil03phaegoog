LIBER 1.

plenam lagonam posuit: huic rostrum inserens

satiatur ipsa et torquet convivam fame.

quae cum lagonae collum frustra lamberet,
peregrinam sic locutam volucrem accepimus:
‘sua quisque exempla debet aequo animo pati?

XXVII CANIS ET THESAVRVS ΕΤ
VVLTVRIVS.

Haec res avaris esse conveniens potest
et qui humiles nati dici locupletes student.
Humana effodiens ossa thesaurum canis
invenit et, violarat quia Manes deos,
iniecta est illi divitiarum cupiditas, .
poenas ut sanctae Religioni penderet.
itaque aurum dum custodit, oblitus cibi
fame est consumptus. quem stans vulturius super
fertur locutus: ‘o canis, merito iaces,
qui concupisti subito regales opes,
trivio conceptus, educatus stercorel'

XXVIII. VVLPES ΕΤ AQVILA.

Quamvis sublimes debent humiles metuere,
vindicta docili quia patet sollertiae.

Vulpinos catulos aquila quondam sustulit
nidoque posuit pullis, escam ut carperent.
hano prosecuta mater orare incipit,
ne tanturn miserae luctum importaret sibi.
contempsit illa, tuta quippe ipso locu.
vulpes ab ara rapuit ardentem facem
totamque flammis arborem circumdedit,
hosti dolorem damno miscens sanguinis.
aquila ut periclo mortis eriperet suos,
incolumes natos supplex vulpi tradidit.

XXIX. ASINVS INRIDENS APRVM.

Plerumque stulti, risum dum captent levem,
gravi destringunt alios contumelia
et sibi nocivum concitant periculum.

 

