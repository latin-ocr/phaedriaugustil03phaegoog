LIBER 111.

quod bona possideat. stant patroni fortiter
causam tuentes innocentis feminae.

a divo Augusto tunc petiere iudices,

ut adiuvaret iuris iurandi fidem,

quod ipsos error implicuisset criminis.

qui postquam tenebras dispulit calumniae
certumque fontem veritatis repperit:

‘luat' inquit, ‘poenas causa libertus mali3
namque orbam nato simul et privatam viro
miserandam potius quam damnandam existimo,
quodsi delata perscrutatus crimina
paterfamilias esset, si mendacium

subtiliter rimasset, a radicibus

non evertisset scelere funesto domum!

Nil spernat auris, nec tamen credas statim,
quandoquidem et illi peccant, quos minime putes,
et quinon peccant, impugnantur fraudibus.

Hoc admonere simplices etiam potest,
opinione alterius ne quid ponderent:
ambitio namque dissidens mortalium
aut gratiae subscribit aut odio suo.
erit ille notus, quem per te cognoveris.

Haec exsecutus sum propterea pluribus,
brevitate nimia quoniam quosdam offendimus.

XI. EVNVCHVS AD IMPROBVM.

Eunuchus litigabat cum quodam improb0,
qui super obscena dicta et petulans iurgium
damnum insectatus est amissi roboris.

‘en‚’ ait, ‘hoc unum est, cur laborem validius,
integritatis testes quia desunt mihi.

sed quid fortunae, stulte, delictum arguis?

id demum est homini turpe, quod meruit pati.’

XII. PVLLVS AD MARGARITAM.

In sterculino pullus gallinaceus
dum quaerit escam, margaritam repperit.
‘iaces indigno quanta res,’ inquit, ‘locol

 

