LIBER IV.

ne data possideant aut fruantur3 tum: simul
habere res desierint, quas acceperint,

centena matri conferant sestertia.

Athenas rumor implet. mater sedula

iuris peritos consulit3 nemo expedit,

quo pacto non possideant, quod fuerit datum,

fructumve capiant3 deinde, quae tulerint nihil,

quanam ratione conferant pecuniam.

postquam consumpta est temporis longi mora,

nec testamenti potuit sensus colligi,

fidem advocavit, iure neglecto, parens.

seponit moechae vestem, mundum muliebrem,

lavationem argenteam, eunuchos, glabros 3

lanificae agellos, pecora, villam, operarios,

boves, iumenta et instrumentum rusticum3

potrici plenam antiquis apothecam cadis,

domum politam et delicatos hortulos.

sic destinata dare cum vellet singulis

et adprobaret populus, qui illas noverat,

Aesopus media subito in turba constitit:

‘0 si maneret condito sensus patri,

quam graviter ferret, quod voluntatem suam

interpretari non potuissent Atticit’

rogatus deinde solvit errorem omnium:

‘domum et ornamenta curn venustis hortulis

et vina vetera date lanificae rusticae 3

vestem, uniones, pedisequos et cetera

illi adsignate, vitam quae luxu trahit3

agros et villam et pecora cum pastoribus

donate moechae. nulla poterit perpeti, ’

ut moribus quid teneat alienum suis. ,

deformis cultum vendet, ut vinum paret3

agros abiciet moecha, ut ornatum gerat;

at illa gaudens pecore et lanae dedita

quacumque summa tradet luxuriae domum.

sic nulla possidebit, quod fuerit datum,

et dictam matri conferent pecuniam

ex pretio rerum, quas vendiderint singulae'
Ita quod mulsorum fugit imprudentiam,

unius hominis repperit sollertia. 3
U

 

