PHAEDRI FABVLARVM

III. DE VVLPE ΕΤ VVA.

Fame coacta vulpes alta in vinea
uvam adpetebat summis saliens viribus:
quam tangere utnon potuit, discedens ait:
‘nondum matura est3 nolo acerbam sumere!
5 Qui, facere quae non possunt, verbis elevant,
adscribere hoc debebunt exemplum sibi,

IV. EQVVS ET APuR.

Equus sedare solitus quo fuerat sitim,
dum sese aper volutat, turbavit vadum.
hinc orta lis est. sonipes iratus fero
auxilium petiit hominis3 quern dorso levans

5 rediit ad hostem. iactis hunc telis eques
postquam interfecit, sic locutus tradituri
‘laetor tulisse auxilium me precibus tuis;
nam praedam cepi et didici, quam sis utilis!
atque ita coegit frenos invitum pati.

10 tum maestus ille: ‘parvae vindictam rei
dum quaero demens, servitutem repperi’

¹ Haec iracundos admonebit fabula,
impune potius laedi quam dedi alteri.

V. POETA.

Plus esse in uno saepe quam in turba boni,
narratione posteris tradam brevi.

Quidam decedens tres reliquit filias:
unam formosam et oculis venantem viros 3

5 at alteram lanificam, frugi, rusticam3

devotam vino tertiam et turpissimam.
harum autem matrem fecit heredem senex
sub condicione, totam ut fortunam tribus
aequaliter distribuat, sed tali modo:

 

