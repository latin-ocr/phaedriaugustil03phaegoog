LIBER Π.

‘magna' inquit, ‘in periclo sunt nati tui3

nam, simul exieris pastum cum tenero grege,

aquila est parata rapere porcellos tibi?

hunc quoque timore postquam complevit locum,

dolosa tuto condidit sese cavo.

inde evagata noctu suspenso pede,

ubi esca se replevit et prolem suam,

pavorem simulans prospicit toto die.

ruinam metuens aquila ramis desidet3

aper rapinam vitans non prodit foras.

quid multa? inedia sunt consumpti cum suis

felisque catulis largam praebuerunt dapem.
Quantum homo bilinguis saepe concinnet mali,

documentum habere stulta credulitas potest.

ummffimfflmffl

Est ardalionum quaedam Romae natio,
trepide concursans, occupata in otio,
gratis anhelans, multa agendo nil agens,
sibi molesta et aliis odiosissima.
hanc emendare, si tamen possum, volo
vera fabella: pretium est operae adtendere.

Caesar Tiberius cum petens Neapolim
in Misenensem villam venisset suam,
quae monte summo posita Luculli manu
prospectat Siculum et respicit Tuscum mare:
ex alticinctis unus aulensibus,
cui tunica ab umeris linteo Pelusio
erat destricta, cirris dependentibus,
perambulante laeta domino viridia
alveolo coepit ligneo conspargere
humum aestuantem, iactans officium leve3
sed deridetur. inde notis flexibus
praecurrit alium in xystum, sedans pulverem.
agnoscit hominem Caesar remque intellegit.
ille ut putaret esse nescio quid boni:
‘heusl' inquit dominus. ille enimvero adsilit,

donationis alacer certae gaudio.
ramerus. ‘b

 

