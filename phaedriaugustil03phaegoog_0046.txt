LIBER ΙΙΙ. ι31

XIX. AESOPVS RESPONDET GARRVLO.

Aesopus domino solus cum esset familia,
parare cenam iussus est maturius.
ignem ergo quaerens, aliquot lustravit domus
tandemque invenit, ubi lucernam accenderet
tum circum eunti fuerat quod iter longius,
effecit brevius: namque recta per forum
coepit redire. et quidam ex turba garrulusz
‘Aesope, medio solo quid cum lumine?
‘hominem' inquit, ‘quaero' et abiit festinans domum.
Hoc si molestus ille ad animum rettulit, 10
sensit profecto se hominem non visum seni,
intempestive qui occupato adluserit.

*-

POETA.

Supersunt mihi quae scribam, sed parco soiens3
primum esse videatne tibi molestior,
distringit quem multarum rerum varietas3
dein si quis eadem forte conari velit,
habere ut possit aliquid operis residui:
quamvis materiae tanta abundet copia,
labori faber ut desit, non fabro labor.
brevitati nostrae praemium ut reddas, peto,
quod es pollicitus: exhibe vocis fidem.
nam vita morti propior est cotidie,
et hoc minus perveniet ad me muneris,
quo plus consumet temporis ditatio.
si cito rem perages, usus fiet longior.
[fruar diutius, si celerius cepero]
languentis aevi dum sunt aliquae reliquiae,
auxilio locus est: olim senio debilem
frustra adiuvare bonitas nitetur tua,
cum iam desierit esse beneficium utile
et mors vicina flagitabit debitum.
stultum admovere tibi preces existimo, ⁴
proclivis ultro cum sit misericordia.
saepe impetravit veniam confessus reuse

 

