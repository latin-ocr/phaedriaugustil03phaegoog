54 PHAEDRI FABVLARVM

15 malos cavete3 nulli nimium credite)
haec elocuta concidit virgo furens 3
¹ furens profecto: nam quae dixit, perdidit.

VII. AESOPVS ΕΤ SCRIPTOR.

[De malo scriptore se laudante]

Aesopo qnidam scripta recitarat mala,
in quis inepte multum se iactaverat
scire ergo cupiens quidnam sentiret senex,
‘numquid tibi: inquit, ‘visus sum superbior?
5 hand vana nobis ingeni fiducia est'
confectus ille pessimo volumine:
‘ego‚' inquit, ‘quod te laudas vehementer probo 3
namque hoc ab alio numquam continget tibi!

VIII. POMPEIVS MAGNVS ΕΤ EIVS MILES.

[Quam difficile sit hominem nosse]

Magni Pompei miles vasti corporis
fracte loquendo et ambulando molliter
famam cinaedi traxerat certissimam.
hic insidiatus nocte iumentis ducis
5 cum veste et auro et magno argenti pondere
avertit mulos. factum rumor dissipat;
arguitur miles, rapitur in praetorium.
tum Magnus: ‘quid?' ait, ‘tune me, commilito,
spoliare es aususi' ille continuo exscreat
10 sibi in sinistram et sputum digitis dissipat.
‘sic, imperator, oculi exstillescant mei,
si vidi aut tetigi! tum vir animi simplicis
id dedecus castrorum propelli iubet,
nec cadere in illum credit tantam audaciam.
15 breve tempus intercessit, et fidens manu
unum e Romanis provocabat barbarus.
sibi quisque metuit3 primi mussarunt duces.
tandem cinaedus habitu, sed Mars viribus,
adit sedentem pro tribunali ducem,
20 et voce molli: ‘liceti' enimvero eici
ut iu re atroci Magnus stomachans imperat.

 

