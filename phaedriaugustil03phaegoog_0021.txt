PHAEDRJ FABVLARVM

VI. RANAE AD SOLEM.

Vicini furis celebres vidit nuptias
Aesopus et continuo narrare incipit:

‘Uxorem quondam Sol cum vellet ducere,
clamorem ranae sustulere ad sidera.

5 convicio permotus quaerit Iuppiter

causam querelae. quaedam tum stagni incola:
‘nunc,’ inquit, ‘omnes unus exurit lacus
cogetque miseras arida sede emori.
quidnam futurum est, si crearit liberos?'

VII. VVLPES AD PERSONAM TRAGIOAM.

Personam tragicam forte vulpes viderat:
‘o quanta species‚’ inquit, ‘cerebrum non habetl’
Hoc illis dictumest, quibus honorem et gloriam
fortuna tribuit, sensum communem abstulit

Vlll. LVPVS ΕΤ GRVIS.

Qui pretium meriti ab improbis desiderat,
bis peccat: primum quoniam indignos adiuvat3
impune abire deinde quia iam non potest.

Os devoratum fauce cum haereret lupi,

5 magno dolore victus coepit singulos
inlicere pretio, ut illud extraherent malum.
tandem persuasa est iure iurando gruis,
gulaeque credens colli longitudinem
periculosam fecit medicinam lupo.

10 a quo cum pactum flagitaret praemium:

· ‘ingrata es‚’ inquit, ‘ore quae nostro caput
incolume abstuleris et mercedem postules?

IX. PASSER AD LEPOREM CONSILIATOR.

Sibi non cavere et aliis consilium dare
stultum esse paucis ostendemus versibus.

 

dm.

