PHAEDRI FABVLARVM

V. SCVRRA ΕΤ RVSTICVS.

Pravo favore labi mortales solent
et, pro iudicio dum stant erroris sui,
ad paenitendum rebus manifestis agi.
Facturus ludos quidam dives nobilis

5 proposito cunctos invitavit praemi0,
quam quisque posset ut novitatem ostenderes
venere artifices laudis ad certamina3
quos inter scurra, notus urbano sale,
habere dixit se genus spectaculi,

10 quod in theatro numquam prolatum foret.
dispersus rumor civitatem concitat.
paullo ante vacua turbam deliciunt loca.
in scaena vero postquam solus constitit

ι sine adparatu, nullis adiutoribus,

15 silentium ipsa fecit exspectatio.
ille in sinum repente demisit caput
et sio porcelli vocem est imitatus sua,
verum ut subesse pallio contenderent
et excuti iuberent. quo facto simul

20 nihil est repertum, multis onerant laudibus
hominemque plausu prosequuntur maximo.
hoc vidit fieri rusticus. ‘non mo hercules
me vincet,' inquit: et statim professus est
idem facturum melius se postridie.

25 fit turba maior. iam favor mentes tenet,
et derisuri, non spectaturi, sedent.
uterque prodit. scurra degrunnit prior
movetque plausus et clamores suscitat.
tunc simulans sese vestimentis rusticus

30 porcellum obtegere (quod faciebat scilicet,
sed, in priore quia nil compererant, latens),
pervellit aurem vero, quem celaverat,
et oum dolore vocem naturae exprimit.

acclamat populus, scurram multo similius
35 imitatum, et cogit rusticum trudi foras.

at ille profert ipsum porcellum e sinn,

turpemque aperto pignore errorem probans:

‘en hic declarat, quales sitis iudicesl'

 

