ursan sucvunvs
AVCTOR.

Exemplis continetur Aesopi genus 3
nec aliud quicquam per fabellas quaeritur,
quam corrigatur error ut mortalium
acuatque sese diligens industria.
quicumque fuerit ergo narrandi iocus,
dum capiat aurem et servet propositum suum,
re commendatur, non ¹auctoris nomine.
equidem omni cura morem servabo senis;
sed si libuerit aliquid interponere,
dictorum sensus ut delectet varietas,
bonas in partes, lector, accipias velim ⁰
ita, si rependet illam brevitas gratiam.

Cuius verbosa ue sit commendatio,
attende, cur negare cupidis debeas,
modestis etiam offerre, quod non petierint.

Μ

Ι. IVVENCVS, LEO ΕΤ PRAEDATOR.

Super iuvencum stabat deiectum leo.
praedator intervenit partem postulans.
‘darem‚’ inquit, ‘nisi soleres per te sumere't
et improbum reiecit. forte innoxius
viator est deductus in eundem locum
feroque viso rettulit retro pedem.
cui placidus ille: ‘non est quod timeas,' ait;
‘sed, quae debetur pars tuae modestiae,
audacter tollel’ tunc diviso tergore
silvas petivit, homini ut accessum daret.

Exemplum egregium prorsus et laudabile3
verum est aviditas dives et pauper pudor.

 

