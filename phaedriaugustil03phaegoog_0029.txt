14 PHAEDRI FABVLARVM

Asellus apro cum fuisset obvius:
Ι 5 ‘salve’ inquit, ‘frater‘ ille indignans repudiat
officium et quaerit, cur sic mentiri velit.
asinus demisso pene: ‘similem si negas
tibi me esse, certe simile est hoc rostro tuo'
aper, cum vellet facere generosum impetum,
10 repressit iram et: ‘facilis vindicta est mihi,
sed inquinari nolo ignavo sanguine’

XXX. RANAE METVENTES TAVRORVM
PROELIA.

Humiles laborant, ubi potentes dissident.
Rana in palude pugnam taurorum intuens:
‘heu quanta nobis instat perniciesl’ ait.
interrogata ab alia, cur hoc diceret,
5 de principatu eum illi certarent gregis
longeque ab ipsis degerent vitam boves:
‘est statio separata ac diversum genus3

sed pulsus regno nemoris qui profugerit,
paludis in secreta veniet latibula

10 et proculcatas obteret duro pede.
ita caput ad nostrum furor illorum pertinet.'

XXXI. MILVVS ET COLVMBAE.

Qui se committit homini tutandum improbo,
auxilia dum requirit, exitium invenit.
Columbae saepe cum fugissent miluum
· et celeritate pennae vitassent necem,
5 consilium raptor vertit ad fallaciam
et genus inerme tali decepit dolo:
‘quare sollicitum potius aevum ducitis,
quam regem me creatis icto foedere,
qui vos ab omni tutas praestem iniuria?’
luillae credentes tradunt sese milu03
qui regnum adeptus coepit vesci singulas
et exercere imperium saevis unguibus.
tunc de relicuis una: ‘merito plectimur,
quae nostram vitam tali credidimus duci.'

 

